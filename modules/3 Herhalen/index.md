# Herhalen en lijsten

We gaan aan de slag met **herhaling** door gebruik te maken van loops. Samen met **volgorde** en **condities** hebben we dan alle ingrediënten voor de logica van programma's. Deze drie elementen komen terug in allerlei programmeertalen en als je ze onder de knie hebt ben je dus een heel eind.

Daarnaast is er aandacht voor **lijsten**. Lijsten geven je een plek om data van variabele grootte op te slaan. Je hoeft niet meer elk gegeven een eigen naam te geven, maar je kunt een hele collectie onder één noemer kwijt. Sommige code kun je dan ook een stuk efficiënter schrijven met hulp van lijsten en loops. Maar daarover later meer.

## Deze week belangrijk

1. Hoe je data op kunt slaan in lijsten
2. Hoe je delen van lijsten kunt manipuleren
3. Welke standaard-methodes voor lijsten er zijn
4. Hoe je loops kunt gebruiken om lijsten te analyseren
5. Welke patronen er nog meer zijn voor loops

## Aanpak

1. Neem het boek goed door en markeer moeilijke delen
2. Maak de oefeningen en gebruik ze om de tekst te begrijpen en andersom; dit kost veel tijd
3. Ga naar het hoorcollege om goed te begrijpen wat van je verwacht wordt deze week
4. Reserveer flink tijd om aan de programmeeropdrachten te werken
5. Vraag altijd hulp als je er niet uit komt, ook als je denkt dat je vraag te simpel is om te stellen
