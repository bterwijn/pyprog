# Probleemoplossing

Deze week duiken we in het oplossen van grotere programmeerproblemen. De opdrachten zijn wat uitgebreider dan eerder en bevatten meer onderdelen. Bestudeer ze om een goed beeld te krijgen van hoe je problemen (en oplossingen) kunt opdelen in kleine stukjes.

De technische focus is daarmee op **functies**. Dit zijn bouwblokken van je programma die kunnen helpen om overzicht te houden. Elke functie moet een duidelijke naam krijgen in de context van het programma, waarmee je snel kunt heen-en-weer springen tussen de verschillende onderdelen, zonder de details van elke functie steeds te hoeven lezen. Je krijgt deze week ook de ruimte om extra functies te definiëren.

## Plagiaatcheck

Voor deze opdrachten is het een stuk makkelijker om te controleren op plagiaat. De functies worden groter en je hebt daardoor zelf wat meer invloed op de structuur. Lukt het niet? Ga dan in ieder geval niet kijken naar de code van iemand anders (ook niet ter "inspiratie").

## Puntentelling

|                | Deadline             | Punten                                                                                                      |
|----------------|----------------------|-------------------------------------------------------------------------------------------------------------|
| **Opdrachten** | vrijdag 17:59        | Scrabble: 3 (geen deelpunten mogelijk)<br>Kalender: 11 (1 punt per check)        |
| **Verbeterd**  | volgende werkcollege | maximaal 6 punten, alleen te krijgen <br>als je voor Kalender de<br>vrijdagdeadline hebt gehaald<br>(doctests en type hints hoeven niet<br> te zijn goedgekeurd, de rest wel) |

## Deze week belangrijk

1. Hoe je een programma opbouwt vanuit een idee
2. Hoe je je ideeën steeds weer kunt verfijnen
3. Hoe meerdere functies samenwerken en informatie delen
4. Overzicht houden in een groter programma

## Aanpak

1. Reserveer flink tijd om aan de programmeeropdrachten te werken
2. Vraag altijd hulp als je er niet uit komt, ook als je denkt dat je vraag te simpel is om te stellen
