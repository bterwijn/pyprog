# Module 2: Simuleren

Met de ervaring die je nu hebt opgedaan met het bouwen van programma's op basis van meerdere functies, kun je aan de slag met voorbeelden van programma's die problemen uit de echte wereld oplossen.

Eén manier om problemen aan te pakken met computers is het bouwen van **simulaties**. Hierin worden cruciale aspecten van de echte wereld gemodelleerd, bijvoorbeeld eigenschappen uit de natuurkunde, interacties uit de biologie of gedrag op de aandelenmarkt.

De ervaring leert dat als je de juiste keuzes maakt bij het modelleren, je een aardige benadering kunt maken van observaties die je ook in de echte wereld kunt doen. Denk aan het feit dat bepaalde diersoorten gemiddeld X nakomelingen per seizoen krijgen.

Interessant wordt het als je verschillende aspecten van een systeem gaat modelleren. Niet alleen de nakomelingen per seizoen, wat een vrij eenvoudige functie is, maar de combinatie met bijvoorbeeld factoren die sterven van dieren kunnen beïnvloeden (jagen, predators, ziektes).

Een simulatie is altijd gebaseerd op **herhaling**, omdat er (tijd)stappen worden doorlopen waarin variabelen veranderen. Elke tijdstap (bijvoorbeeld een dag, een seconde of een jaar) zijn er bepaalde gebeurtenissen die van invloed zijn op de gekozen variabelen, zoals het "aantal levende konijnen in een populatie".

## Studiematerialen

| ------------------ | -------------------------------------------------------------------- |
| Opdracht           | Onderwerp                                                            |
| ------------------ | -------------------------------------------------------------------- |
| **Populatie**      | Een relatief eenvoudige simulatie die doorloopt tot een **einddoel** |
| **Sjoelen**        | Een spelsimulatie op basis van **kansen**                            |
| **Birthday**       | Een simulatie om de **kans** te berekenen of verjaardagen overlappen |
| **Prisoners**      | Een spelsimulatie om een **probleem** op te lossen                   |
| **Debugging**      | Een oefening om beter zelfstandig te leren **debuggen**              |
| ------------------ | -------------------------------------------------------------------- |
