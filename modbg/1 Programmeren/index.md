# Module 1: Programmeren, functies en testen

Je hebt bij Inleiding Programmeren voor Beta-gamma al uitgebreid kennis gemaakt met Python. Bij het tentamen heb je laten zien dat je programma's kunt ontwerpen op basis van een probleemomschrijving en een paar hints. 

In deze cursus gaan we je kennis van Python uitbreiden zodat je vrijwel alle standaard Python-code kunt lezen, maar ook zodat je het gebruik van Python-constructies kunt afstemmen op het soort oplossing dat je aan het schrijven bent. Zo schrijf je effectieve en eenvoudige code.

Deze week staan op het programma:

- Oefenen met **Python-constructies** die je al kende.
- Programma's schrijven op basis van **functies met tests**.
- Extra oefenen met **grotere programma's**.

## Functies met tests

Lees de uitleg van het [**Function design recipe**](https://www.teach.cs.toronto.edu/~csc110y/fall/notes/02-functions/07-the-function-design-recipe.html) en pas dit vanaf toe op elk programma dat je schrijft.

Bij elk programma ga je voorbeelden/tests toevoegen in elke functie. Als je instuurt wordt gecontroleerd 1) of je code en tests consistent zijn en 2) of je uitwerking volgens ons correct is.

## Opdrachten

Elke week is de bedoeling dat je diverse oefenopdrachten maakt en inlevert. Hierbij is het een eis dat je op volgorde werkt en alle opdrachten doet. Dit is omdat de stof steeds weer opbouwt. Raak je dus achter dan sla je in principe geen opdrachten over.

| ---------------- | ------------------------------------------------------------- |
| Opdracht         | Onderwerp                                                     |
| ---------------- | ------------------------------------------------------------- |
| **Etenstijd**    | Strings analyseren en beslissingen nemen                      |
| **Wachtwoord**   | Combinaties van beslissingen in meerdere functies             |
| **RNA**          | Input, output, herhaling met strings                          |
| **camelCase**    | Construeren van strings                                       |
| **Kalender**     | Schrijven van een groter programma opgedeeld in vele functies |
| ---------------- | ------------------------------------------------------------- |

## Werkcollege

Tijdens het werkcollege ga je de opdrachten **Etenstijd**, **Wachtwoord** en **RNA** maken en aftekenen. Krijg je ze niet af, dan kom je die bij één van beide laptopcolleges nog aftekenen.
