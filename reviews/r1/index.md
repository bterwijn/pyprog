# Code review: Cafeine & Vakantie

> Je mag deze code review alleen doen als je Cafeine & Vakantie **geheel af** had, met uitzondering van doctests en type hints. Dat betekent dat je beide opdrachten vrijdag vóór 18:00 uur ingeleverd moet hebben en dat de website aangeeft dat alle checks zijn geslaagd (eventueel m.u.v. doctests en type hints). Is dat niet zo, dan mag je geen code review doen en kun je in de les doorwerken aan de nieuwe opdrachten.

De code review focust op een aantal **aspecten**. Deze aspecten worden ook gebruikt bij het nakijken van jouw definitieve programma's, dus het gebruik bij de code reviews helpt je om de juiste richting op te gaan. Maar let op: het nakijken beperkt zich niet tot alleen de aspecten. Je kunt zelf namelijk ook uitzoeken hoe je betere Python-programma's kunt schrijven en dat verwachten we van je als je heel hoog wilt scoren.

Let op dat je niet naar andermans code kijkt als je het programma zelf nog niet af hebt, zeker als de deadline nog niet voorbij is (we hebben de cursus zó gemaakt dat dit onwaarschijnlijk is, door de code review ruim na de deadline te plannen).

Je reviewpartner wisselt per week. Je docent wijst tijdens de werkgroep de partners aan.

## Aspecten

Voor deze module gebruik je de volgende aspecten. Neem de tijd om de uitlegpagina helemaal te lezen en goed te begrijpen. Je kunt hier ook vragen over stellen aan de assistenten.

- [Formatting](/quality/formatting)
- [Comments](/quality/comments)
- [Naming](/quality/naming)
- [Cleanup](/quality/cleanup)

Let op dat (goedwerkende) doctests en types verplicht aanwezig moeten zijn, ook bij de verbeterde versies van je programma's.

## Stappenplan

1.  Lees door alle aspecten-pagina's and bespreek met je partner en de docent als je nog vragen hebt (20 minuten).
1.  Neem de code van je partner zelfstandig door, zonder al de discussie aan te gaan (10 minuten).
1.  Deel mondeling je feedback en bespreek manieren om de code beter te maken. Bedenk hoe jij jouw code gaat verbeteren (10 minuten per uitwerking).
    * Geef geen geschreven lijstje verbeterpunten aan je partner, maar ga echt het gesprek aan.
1.  Verbeter je oplossing en stuur de definitieve oplossing in zodat deze kan worden nagekeken door je mentor. Gooi je oplossing niet helemaal overhoop maar probeer deze met kleine aanpassingen beter te maken (30 minuten).
    * Neem niet het ontwerp van je partner over; dan ga je veel te ver en het kan ook leiden tot plagiaatverdenking.
1.  [Stuur je herziene oplossingen hier in](/reviews/r1/revised).
1.  Later krijg je korte schriftelijke feedback van je docent of assistent waarmee je de volgende review je voordeel kunt doen.
