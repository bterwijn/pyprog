# Code review: Rechthoeken & Wachtwoord

Tijdens de code review ga je met een andere student naar elkaars code kijken en daarbij feedback en advies geven. We geven je hiervoor een aantal **aspecten** waarop je kunt concentreren. Deze aspecten worden ook gebruikt door de assistenten bij het nakijken van jouw definitieve programma's.

Let op dat je niet naar andermans code kijkt als je het programma zelf nog niet af hebt, zeker als de deadline nog niet voorbij is (we hebben de cursus z√≥ gemaakt dat dit onwaarschijnlijk is, door de code review ruim na de deadline te plannen).

Je reviewpartner wisselt per week. Je docent wijst tijdens de werkgroep de partners aan.

## Aspecten

Voor deze module gebruik je de volgende aspecten om code te reviewen en te verbeteren. Neem de tijd om de uitlegpagina helemaal te lezen en goed te begrijpen. Je kunt hier ook vragen over stellen aan de assistenten.

- [Doctests](/quality/doctests)
- [Typing](/quality/typing)
- [Formatting](/quality/formatting)
- [Comments](/quality/comments)

## Stappenplan

1.  Lees door alle aspecten-pagina's and bespreek met je partner en de docent als je nog vragen hebt (20 minuten).
1.  Neem de code van je partner zelfstandig door, zonder al de discussie aan te gaan (10 minuten).
1.  Deel mondeling je feedback en bespreek manieren om de code beter te maken. Bedenk hoe jij jouw code gaat verbeteren (10 minuten per uitwerking).
    * Geef geen geschreven lijstje verbeterpunten aan je partner, maar ga echt het gesprek aan.
1.  Verbeter je oplossing en stuur de definitieve oplossing in zodat deze kan worden nagekeken door je mentor. Gooi je oplossing niet helemaal overhoop maar probeer deze met kleine aanpassingen beter te maken (30--60 minuten).
    * Neem niet het ontwerp van je partner over; dan ga je veel te ver en het kan ook leiden tot plagiaatverdenking.
1.  [Stuur je herziene oplossingen hier in](/reviews/m2/revised).
1.  Later krijg je korte schriftelijke feedback van je docent of assistent waarmee je de volgende review je voordeel kunt doen.
